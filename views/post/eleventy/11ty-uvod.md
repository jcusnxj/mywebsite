---
title: 11ty - Úvod
date: 2025-03-23
tags: eleventy
eleventyNavigation:
  key: 11ty - Úvod
  parent: Eleventy 
  order: 1
---
Rozhodl jsem se sepsat několik stručných poznámek o instalaci a použití 11ty při tvorbě vlastních webových stránek. Hned na úvod bych ovšem měl přiznat, že mám nulovou kompetenci k tomu, abych něco takového psal. Na internetu jsem obyčejný koncový uživatel, který má mizivé ponětí o tom, jak věci na pozadí skutečně fungují. Ale snad právě proto dokážu vypíchnout věci, které lidem jako já nemusí být při čtení oficální dokumentace zcela jasné.
<!-- excerpt -->

Cílem mých poznámek také není vysvětlovat, co za nástroj 11ty je a ani proč ho používat. To je domácí úkol, který předpokládám, už máte za sebou. Pokud teda víte proč, snad vám moje zápisky leccos objasní a možná i pomohou vyvarovat se některých slepých uliček. Ve finále je použití 11ty vlastně velmi jednoduché, a to dokonce i pro netechnická individua jako jsem já. Pokud ale nejste jako já, neztrácejte tady čas a jdětě rovnou do [oficiální dokumentace](https://www.11ty.dev/docs/). 

Takže co budete potřebovat, aby jste mohli začít:

- [Visual Studio Code](https://code.visualstudio.com)
- [Node.js](https://nodejs.org/en)
- npm (Node Package Manager - součást instalace Node.js)
- Internetový prohlížeč


 



